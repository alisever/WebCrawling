[
    {
        "Url": "https://www.yenisafak.com/dusunce-gunlugu/15-temmuz-2016da-turkiyede-ne-oldu-2499421",
        "Baslik": "15 Temmuz 2016'da T\u00fcrkiye'de ne oldu?",
        "Tarih": "25 Temmuz 2016",
        "Detay": "O g\u00fcn ne oldu\u011fu sorusuna salt g\u00fcncel politika, istihbarat\u00e7\u0131l\u0131k ve gazetecilik analizleri \u00fczerinden cevap bulmaya \u00e7al\u0131\u015fmak sebep-sonu\u00e7 ili\u015fkisinin sadece sonu\u00e7lar\u0131na bakmak demek olacakt\u0131r kanaatindeyim. Oysa her sonucu \u00f6nceleyen bir sebepler d\u00fczeyi vard\u0131r ve onlar bilinmeden b\u00fct\u00fcnc\u00fcl bir analize sahip olunamaz. Zira sebepler d\u00fczeyi Prensipler, yani Ana Esaslara m\u00fcteallik bir d\u00fczeydir. Bu konuda ilim adamlar\u0131n\u0131n ve \u00f6zellikle de ilahiyat bilimi ile me\u015fgul olanlar\u0131n tahlillerine \u00e7ok ihtiya\u00e7 bulunmaktad\u0131r. Biz bir yerden ba\u015flayal\u0131m istedik.  \u015e\u00f6yle ki, sahih bir Gelene\u011fe ba\u011fl\u0131 olmayan \u00e7a\u011fda\u015f mistik k\u00fcltler daha \u00e7ok liderlerinin psiko-patalojik fantezileri ve onlara inanan saf kitlelerin iyi niyetleri \u00fczerine in\u015fa edilirler. Dikkat edilmesi gerekir ki mistik k\u00fcltler dedi\u011fimiz zaman sadece din kalk\u0131\u015fl\u0131 hareketleri anlamamak laz\u0131md\u0131r. Tarih baz\u0131 ideolojilerin de benzer \u00e7ehreye b\u00fcr\u00fcnebildi\u011fini g\u00f6stermi\u015ftir. \u00c7\u00fcnk\u00fc bu durum bu ideolojilerin son kertede dini/mistik bir hale gelmeden kapsay\u0131c\u0131 olamamalar\u0131 ihtiyac\u0131na binaen ortaya \u00e7\u0131karlar. \u0130nsan ve hayat k\u00f6kenleri itibari ile ilahi olduklar\u0131ndan insan her \u015feyi dinle\u015ftirmeden, ilahile\u015ftirmeden i\u00e7selle\u015ftiremez. Yani insan dini bir varl\u0131kt\u0131r (homo religious). Bu y\u00fczden Kom\u00fcnizm gibi la-dini bir hareket de olsa ateizm gibi Tanr\u0131 kar\u015f\u0131t\u0131 bir d\u00fc\u015f\u00fcnce dahi olsa ba\u011fl\u0131lar\u0131 kat\u0131nda y\u00fcceltilmekten kurtulamazlar. Y\u00fczy\u0131l\u0131n ba\u015f\u0131ndan itibaren pek \u00e7ok yerde g\u00f6rd\u00fc\u011f\u00fcm\u00fcz siyasetten kalkarak dinle\u015fen k\u00fclt hareketlerin son timsali Kuzey Kore siyasal ideolojisi ve devlet yap\u0131s\u0131d\u0131r. Siyasi ideolojilerin yan\u0131 s\u0131ra hatta futbol gibi, m\u00fczik gibi her alanda buna \u015fahit olunmaktad\u0131r. Kutsall\u0131k hiyerar\u015fisi do\u011fru ikame edilemedi\u011fi durumlarda bu gibi yap\u0131lar rol \u00e7almaya ba\u015flarlar. Fakat bu ilahla\u015ft\u0131rmalar ve dinle\u015ftirmeler bir tek sahih ilah oldu\u011fu ve onun kat\u0131nda bir tek sahih din oldu\u011fu ger\u00e7e\u011fini de\u011fi\u015ftiremez. Zira \u201cAllah'tan ba\u015fka ilah yoktur\" ve \u201cAllah'\u0131n kat\u0131nda yegane din \u0130slam'd\u0131r\". Hakikat bu iken do\u011frunun ikame edilmedi\u011fi yeri de sahtelerin dolduraca\u011f\u0131n\u0131 unutmamak gerekir. Zira alemde bo\u015fluk yoktur. \u0130deolojilerin yan\u0131s\u0131ra dinler tarihi de b\u00f6ylesi Gelenek d\u0131\u015f\u0131 ak\u0131mlar ve liderler \u00fcretmesi a\u00e7\u0131s\u0131ndan m\u00fcnbit bir sahad\u0131r. Yukar\u0131da s\u00f6yledi\u011fimiz gibi ideolojik hareketler nihayetinde dinle\u015firken baz\u0131 dini hareketler de siyasalla\u015f\u0131r ve ideolojile\u015fir. Bu t\u00fcrden \u00e7izgi d\u0131\u015f\u0131 dini hareketlerin bir sosyal problem haline d\u00f6n\u00fc\u015fmesi o yap\u0131lar\u0131n siyasal alana uzanmalar\u0131yla a\u015fikar hale gelir. Sonu\u00e7ta ideolojiden kalkarak dinle\u015fenler ile dinden kalkarak ideolojile\u015fenler bir noktada birle\u015fmektedirler. O da d\u00fcnyay\u0131 kurtarma misyonlar\u0131n\u0131 kendilerinde g\u00f6rmeleri.. Theodor Herzl'in mesiyanik siyonizmi ile Adolf Hitler'in mistik Beyaz Kartal hareketini Nazi ideolojisi haline d\u00f6n\u00fc\u015ft\u00fcrmesi kar\u015f\u0131t y\u00f6nlerden hareket etseler de b\u00f6ylesi iki m\u00fchim hareket \u00f6rne\u011fidir. 1978 y\u0131l\u0131nda Guyana'da topluca intihar eden Jim Jones'un Halk\u0131n Tap\u0131na\u011f\u0131 hareketinden G\u00fcney Koreli Moon hareketine kadar \u00e7a\u011f\u0131m\u0131z pek \u00e7ok b\u00f6ylesi k\u00fclt hareketlere \u015fahit olmu\u015ftur.  Fakat bu liderlerin fantezileri, h\u00fclyalar\u0131 ve vehimleri sadece kendisine inanan insanlar aras\u0131nda m\u00fctedavil kalmay\u0131p bir devleti ele ge\u00e7irmek, oradan d\u00fcnyay\u0131 ele ge\u00e7irmek ve hatta kainat\u0131 ele ge\u00e7irmek gibi bilim-kurgu t\u00fcr\u00fcnden senaryolara d\u00f6n\u00fc\u015ft\u00fc\u011f\u00fcnde tehlike global d\u00fczeye \u00e7\u0131km\u0131\u015f demektir. \u00dcstelik y\u00f6netimini ele ge\u00e7irmek istedikleri \u00fclkenin \u00fczerinde pek \u00e7ok mihrak\u0131n uzun y\u0131llara dayal\u0131 emelleri de varsa ortak \u00e7\u0131karlar\u0131 bu guruplar\u0131 zamanla paralel hareket etmeye sevk eder. Lakin b\u00fcy\u00fck operasyon i\u00e7in evvela yerli unsurlar bir \u00f6nc\u00fc birlik olarak, bir truva at\u0131 olarak kullan\u0131l\u0131rlar ve bu gurubun a\u00e7t\u0131\u011f\u0131 kap\u0131dan operasyonun ikinci aya\u011f\u0131 ba\u015flar ve o andan itibaren daha b\u00fcy\u00fck oyuncular sahaya girerler ve belki de ilk gurubu da yiyerek olay\u0131 tam i\u015fgal haline getirirler.  \u015eimdi bu \u00fclke \u00fczerinde yedi d\u00fcvelin emellerinin oldu\u011fu T\u00fcrkiye'dir. B\u00fct\u00fcn d\u0131\u015f g\u00fc\u00e7lerin 1071 ve \u00f6zellikle 1453'ten beri bu \u00fclkenin birli\u011fini, beraberli\u011fini bozmak i\u00e7in \u00e7aba sarfettikleri ger\u00e7e\u011fi gizli bir husus de\u011fildir. Ne var ki yeni kurulan Cumhuriyetin o d\u00f6nemde moda olan iki hatada \u0131srarl\u0131 tutumu bug\u00fcne do\u011fru uzanan ve bir t\u00fcrl\u00fc \u00f6nlenemeyen problemlerin esas\u0131n\u0131 te\u015fkil etmektedir. Birincisi etnik nasyonalizmi dinin bo\u015faltt\u0131\u011f\u0131 kutsall\u0131k alan\u0131na oturtmas\u0131yla ortaya \u00e7\u0131kan T\u00fcrk \u2013 K\u00fcrt problemi ki hala kanamaya devam ediyor. \u0130kincisi ise dini normal bir hayat felsefesi gibi g\u00f6r\u00fcp i\u00e7selle\u015ftirmesi gerekirken kamusal ve sivil alandan d\u0131\u015flanmas\u0131n\u0131n yol a\u00e7t\u0131\u011f\u0131 problemler. Siz namaz dahi k\u0131l\u0131namaz bir ordu olu\u015fturursan\u0131z birileri de o orduya s\u0131zma operasyonlar\u0131 yapar ve sonucunu ac\u0131 bir \u015fekilde g\u00f6r\u00fcr\u00fcz. Bu \u00e7ok m\u00fchim iki husus \u00e7a\u011fda\u015f y\u00f6netim anlay\u0131\u015flar\u0131nda oldu\u011fu gibi normalle\u015fmedi\u011fi s\u00fcrece T\u00fcrkiye normalle\u015femeyecektir. Ger\u00e7ekten de bu iki alan hari\u00e7 \u00fclkemizin \u00e7ok b\u00fcy\u00fck problemleri yoktur. Ve bu iki a\u00e7\u0131\u011f\u0131m\u0131z\u0131 iyi bilen yabanc\u0131 istihbarat kaynaklar\u0131 \u00f6zellikle bu alanlar \u00fczerine yat\u0131r\u0131m yapacaklard\u0131r. Bir taraftan Do\u011fu Anadolu'yu ka\u015f\u0131rlarken di\u011fer taraftan dini alan\u0131 ka\u015f\u0131maya \u00e7al\u0131\u015fmaktad\u0131rlar. Son y\u0131llarda do\u011frudan yapamad\u0131klar\u0131 i\u015fleri bu i\u015f i\u00e7in uygun ve hem de hevesli yukar\u0131da tarifini vermeye \u00e7al\u0131\u015ft\u0131\u011f\u0131m\u0131z bir cemaatin \u00fctopik ve fantastik emellerini kullanarak yapmaya kalk\u0131\u015fmalar\u0131 \u00e7ok d\u00fc\u015f\u00fcnd\u00fcr\u00fcc\u00fcd\u00fcr. Daha evvel k\u0131smen denedikleri bir iki operasyonu 15 Temmuz 2016'da kanl\u0131 bir darbe te\u015febb\u00fcs\u00fc ile sonu\u00e7land\u0131rmak istemi\u015flerdir. Fakat Allah'\u0131n inayeti, ruhanilerin himmeti ve halk\u0131n yi\u011fit\u00e7e mukavemeti ile buna muvaffak olamam\u0131\u015flard\u0131r. Bu dalalet ve ihanet i\u00e7erisindeki gurubun delili\u011finin \u00f6zel yeti\u015fmi\u015f polisleri, esnaf, \u00f6\u011frenci, haf\u0131z, imam ve dervi\u015f insanlar\u0131 katletmek noktas\u0131na kadar varaca\u011f\u0131n\u0131 kimse tahmin dahi edememi\u015ftir. Masum insanlar\u0131 \u00f6ld\u00fcrmeleri ve baz\u0131 durumlarda kendilerini de \u00f6ld\u00fcrmeleri bu gurubun tam bir k\u00fclt gurubu oldu\u011funu g\u00f6stermektedir. Kendileri i\u00e7in kullan\u0131lan Ha\u015fha\u015fi benzetmesini bizzat kendileri do\u011frulam\u0131\u015flard\u0131r.  G\u00f6zden ka\u00e7\u0131r\u0131lmamas\u0131 gereken bir ayr\u0131nt\u0131 da \u015fudur. Bu gurubun liderinin kom\u015fumuz \u0130ran ve onun mezhebi hakk\u0131ndaki yakla\u015f\u0131mlar\u0131 belliydi ve bu durum onlar\u0131 kullananlar taraf\u0131ndan bir kenara zaten kaydedilmi\u015fti. Tam da istenilen bir durum bu sayede yarat\u0131labilirdi. Yani \u015fayet bu piyonlar T\u00fcrkiye'yi ele ge\u00e7irselerdi arkalar\u0131ndaki \u00fcst akl\u0131n bir sonraki plan\u0131 (hep s\u00f6yledi\u011fimiz ama bir t\u00fcrl\u00fc sesimizi duyuramad\u0131\u011f\u0131m\u0131z gibi) T\u00fcrkiye \u2013 \u0130ran sava\u015f\u0131 \u00e7\u0131karmak olacakt\u0131. B\u00f6ylece iki b\u00fcy\u00fck M\u00fcsl\u00fcman \u00fclkeyi birbirlerine k\u0131rd\u0131rtarak akl\u0131m\u0131n ucuna dahi getirmek istemedi\u011fim hedeflerine ula\u015facaklard\u0131. Ben kom\u015fumla olan problemlerimi masada halledebilece\u011fimiz kanaatindeyim. Ne var ki her akl\u0131n \u00fcst\u00fcnde bir ak\u0131l daha vard\u0131r. Ve o en \u00fcst ak\u0131l bu oyuna kar\u015f\u0131 bir oyunla cevap vermi\u015f ve te\u015febb\u00fcs akim kalm\u0131\u015ft\u0131r. T\u00fcrkiye'deki b\u00fct\u00fcn sahih yap\u0131lar ve halklar bu i\u015fgale mukavemette yerlerini alm\u0131\u015flard\u0131r. Yeri geldi\u011finde tasavvufi temalar\u0131 da me\u015fruiyet aray\u0131\u015f\u0131 i\u00e7in kullanan bu omurgas\u0131z, ki\u015filiksiz, yanard\u00f6ner sahte-inisyatik yap\u0131n\u0131n hi\u00e7 bir dini manevi y\u00f6n\u00fcn\u00fcn kalmad\u0131\u011f\u0131 ortaya \u00e7\u0131km\u0131\u015ft\u0131r. Ba\u015flang\u0131c\u0131nda belki \u00f6yle saiklerle baz\u0131 samimi insanlar\u0131n tevecc\u00fchlerini kazand\u0131larsa da en sonunda o insanlara da ihanet ederek uluslararas\u0131 g\u00fc\u00e7lerin oyunca\u011f\u0131 haline d\u00fc\u015ft\u00fcler. Bu rezil son b\u00fct\u00fcn b\u00f6ylesi yap\u0131lar\u0131n, sahte-cemaat ve sahte-tarikatlerin ibret almas\u0131 gereken bir sondur. Memleketimizin asil evlatlar\u0131 k\u00f6k\u00fc d\u0131\u015far\u0131da her t\u00fcrl\u00fc operasyona kar\u015f\u0131 milli mukavemetini s\u00fcrd\u00fcrm\u00fc\u015ft\u00fcr. Sa\u011fc\u0131 solcu, \u00e7ok dindar az dindar, T\u00fcrk K\u00fcrt, S\u00fcnni Alevi her z\u0131t gurup bu noktada birle\u015fmi\u015ftir. C\u00e2miu'l-ezd\u00e2d'\u0131 bize \u00f6\u011freten Gelene\u011fin ustalar\u0131na selam olsun. Z\u0131tlar\u0131n dahi birle\u015fti\u011fi bir metafizik alan demek ki varm\u0131\u015f bunu sizden \u00f6\u011frendik. Mevlana'dan Yunus'tan bunu \u00f6\u011frendik. Bu dini ve milli \u015fuurla m\u00fccehhez hakiki dervi\u015fan, arifan, sufiyan ve m\u00fccahidan da \u015fehadetleri pahas\u0131na bu vatan m\u00fcdafaas\u0131nda yerlerini alm\u0131\u015flard\u0131r. Art\u0131k hepimiz yek v\u00fccuduz. Ama bunu s\u00fcrd\u00fcrebilmemiz i\u00e7in y\u00fcksek irfanla ve vahdet ne\u015fvesiyle hareket etmeliyiz. \u00c7aps\u0131z, liyakatsiz, m\u00fcrai tipler bu b\u00fcy\u00fck y\u00fck\u00fc omuzlayamazlar, bu da biline.  Bu arada bu menfur olay\u0131 kendi me\u015frepleri do\u011frultusunda yorumlayarak f\u0131rsattan istifade ile bu topraklar\u0131n asli harc\u0131 olan muazzez tasavvufa sald\u0131ranlar da yava\u015f yava\u015f arz-\u0131 endam etmeye ba\u015flad\u0131lar. Bu da sorun i\u00e7inde ayr\u0131 bir sorun olarak kar\u015f\u0131m\u0131za \u00e7\u0131kmaktad\u0131r. Anadolu'da hi\u00e7bir tarihi olmayan bu nevzuhur hocalar Kur'an'da  ayetini bilmezcesine \u201citaat\" kavram\u0131n\u0131 sorgulamaya kadar vard\u0131lar.  ayetini hi\u00e7e sayarak \u201cakl\u0131n yerine kalp malp koyarsan\u0131z b\u00f6yle olur\" diyen pek \u00e7ok geleneksiz ve akl\u0131 kar\u0131\u015f\u0131k ulema ahkam kesmeye ba\u015flad\u0131lar. Baz\u0131 \u015feyh bozuntular\u0131 da bunlar\u0131n ekme\u011fine ya\u011f s\u00fcrd\u00fcler. Sahte dinlerin yan\u0131nda Allah'\u0131n dini, \u015feytan\u0131n yollar\u0131 yan\u0131s\u0131ra Rahman'\u0131n yolu (tariki) oldu\u011funu unutan bu yazarlar yine k\u00fclt ile tarikat\u0131 birbirine kar\u0131\u015ft\u0131rmaya ba\u015flad\u0131lar. Hatta Felsefe tarihinin en b\u00fcy\u00fck ustalar\u0131ndan Pisagor'u bile ha\u015fha\u015fi yapan yaz\u0131lar ortal\u0131\u011f\u0131 kaplad\u0131. Tam bir zihni kaos. Has\u0131l\u0131 bu olay \u00fclkemizin sadece siyasi istikrar\u0131n\u0131 de\u011fil d\u00fc\u015f\u00fcnce d\u00fcnyas\u0131n\u0131 da alt \u00fcst etmi\u015fe benziyor. Kim bilir belki bu sayede ta\u015flar yerine daha sa\u011flam oturacakt\u0131r. \u00d6yle \u00fcmid edelim. Unutulmas\u0131n ki m\u00fctenebb\u00eeler (sahte peygamberler) vard\u0131 ve her zaman olaca\u011f\u0131 gibi sahte dini liderler de (m\u00fcte\u015feyyihler) olacakt\u0131r. Bizi bunlarla korkutmay\u0131n\u0131z. Unutmay\u0131n ki sahteler bir \u015feyde hakikat oldu\u011funu g\u00f6sterir. Sizin sahteniz dahi yoksa k\u0131ymet-i harbiyenizi bir kere daha d\u00fc\u015f\u00fcn\u00fcn\u00fcz. Erenlerin nefesi ile kurulan bu Devlet'in manevi hamileri Allah'\u0131n izniyle son sahteyi de su\u00e7\u00fcst\u00fc yapm\u0131\u015flard\u0131r. Saf ve samimi duygularla daha evvel bu yap\u0131ya g\u00f6n\u00fcl vermi\u015flerin karar an\u0131 bu son olayd\u0131r. Bir m\u00fc'min ancak bir kere kand\u0131r\u0131l\u0131r. \u0130kincisi ise ahmakl\u0131kt\u0131r.  Bu \u00fclkenin normalle\u015fmesi i\u00e7in yukar\u0131da sayd\u0131\u011f\u0131m iki alandan biri olan din alan\u0131nda da normalle\u015fme ancak yedi as\u0131rd\u0131r bu topraklar\u0131n kurucu babalar\u0131 olan Erenlerin, Ariflerin \u0130slam'\u0131 ile olacakt\u0131r. Yoksa ne \u015eiraziler'in, ne Lawrence'in k\u0131\u015fk\u0131rtt\u0131\u011f\u0131 mezhebin ve ne de Pensilvani mezhebinin bu topraklarda tutunma \u015fans\u0131 yoktur. Zira hepsi de ehl-i k\u0131bleyi tekfir etmi\u015fler ve masum insanlar\u0131n kanlar\u0131na girmi\u015flerdir. Erenlerin nefesi \u00fcflenmi\u015f kuvv\u00e2-y\u0131 milliyye ruhunu meydanlarda g\u00f6ren kimileri \u201cYahu bunlar deli!\" dedi ya biz de yaz\u0131m\u0131z\u0131 b\u00fcy\u00fck Halvet\u00ee ereni Muhy\u00ee'nin \u015fu me\u015fhur deyi\u015flerini kulaklar\u0131na f\u0131s\u0131ldayarak yaz\u0131m\u0131z\u0131 kapatal\u0131m.   Hz. Muhammed (sav). Vesselam\u2026",
        "Yazar": "Prof. Dr. Mahmud Erol KILI\u00c7",
        "Haber / Kose Yazisi / Konusma": "Kose Yazisi"
    }
]